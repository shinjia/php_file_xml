<?xml version="1.0" encoding="UTF-8" ?>
 <rss version="2.0">
 <channel>
  <title>詩經選</title>
  <description>詩經篇目選讀</description>
  <item>
    <title>關雎</title> 
    <description><![CDATA[
關關雎鳩，在河之洲，窈窕淑女，君子好逑。<br />
參差荇菜，左右流之，窈窕淑女，寤寐求之。<br />
求之不得，寤寐思服，悠哉悠哉，輾轉反側。<br />
參差荇菜，左右采之，窈窕淑女，琴瑟友之。<br />
參差荇菜，左右芼之，窈窕淑女，鍾鼓樂之。<br />]]>
    </description>
  </item>
  <item>
    <title>蒹葭</title> 
    <description><![CDATA[    
兼葭蒼蒼，白露為霜。所謂伊人，在水一方。<br />
溯洄從之，道阻且長；溯游從之，宛在水中央。<br />
兼葭萋萋，白露未晞。所謂伊人，在水之湄。<br />
溯洄從之，道阻且躋；溯游從之，宛在水中坻。<br />
兼葭采采，白露未已。所謂伊人，在水之涘。<br />
溯洄從之，道阻且右；溯游從之，宛在水中沚。<br />]]>
    </description>
  </item>
  <item>
    <title>黍離</title> 
    <description><![CDATA[
彼黍離離，彼稷之苗。行邁靡靡，中心搖搖。<br />
知我者，謂我心憂；不知我者，謂我何求。<br />
悠悠蒼天，此何人哉！<br />
彼黍離離，彼稷之穗。行邁靡靡，中心如醉。<br />
知我者，謂我心憂；不知我者，謂我何求。<br />
悠悠蒼天，此何人哉！<br />
彼黍離離，彼稷之實。行邁靡靡，中心如噎。<br />
知我者，謂我心憂；不知我者，謂我何求。<br />
悠悠蒼天，此何人哉！<br />]]>
    </description>
  </item>
  <item>
    <title>碩鼠</title> 
    <description><![CDATA[
碩鼠碩鼠，無食我黍！三歲貫女，莫我肯顧。<br />
逝將去女，適彼樂土；樂土樂土，爰得我所。<br />
碩鼠碩鼠，無食我麥！三歲貫女，莫我肯德。<br />
逝將去女，適彼樂國；樂國樂國，爰得我直。<br />
碩鼠碩鼠，無食我苗！三歲貫女，莫我肯勞。<br />
逝將去女，適彼樂郊；樂郊樂郊，誰之永號？<br />]]>
    </description>
  </item>
</channel>
</rss>